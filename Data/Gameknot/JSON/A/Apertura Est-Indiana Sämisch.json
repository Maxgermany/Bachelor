{
    "moves": {
        "1. d4": "Friedrich Saemisch (Charlottenburg, 20 settembre 1896 \u2013 Berlino, 16 agosto 1975), \u00e8 stato uno scacchista tedesco.\n\nPur essendo stato un forte giocatore, vincitore di numerosi tornei, Friedrich S\u00e4misch \u00e8 noto soprattutto per aver dato il suo nome a due importanti varianti di apertura:\nAlla difesa est indiana: 1. d4 Cf6 2. c4 g6 3. Cc3 Ag7 4. e4 d6 5. f3\nAlla difesa Nimzowitsch: 1. d4 Cf6 2. c4 e6 3. Cc3 Ab4. 4. a3\n\nNel 1950 fu uno dei 27 giocatori che la FIDE nomin\u00f2 Grande maestro quando il titolo venne ufficialmente creato.\n\nNel torneo di Carlsbad del 1929 non ottenne una buona classifica, ma vinse il premio di bellezza per la partita contro Gr\u00fcnfeld. Nello stesso torneo vinse anche con Jos\u00e9 Ra\u00fal Capablanca. Il grande cubano fece una svista in apertura e perse un pezzo, ma anzich\u00e9 abbandonare, come avviene in questo caso nelle partite di alto livello, tent\u00f2 di resistere. Lo svantaggio si dimostr\u00f2 troppo grande anche per un giocatore della sua classe. Questa sconfitta cost\u00f2 a Capablanca il primo posto nel torneo (si classific\u00f2 pari secondo a mezzo punto da Aaron Nimzowitsch).\n\nNoi in questo forum cercheremo di scrutare pi\u00f9 a fondo la variante della difesa est indiana\n\n1. d4 Cf6\n2. c4 g6\n3. Cc3 Ag7\n4. e4 d6\n5. f3 (Il bianco consolida la struttura dei pedoni centrali, riservandosi di rispondere alla spinta del nero in e5 o c5 con la spinta in d5, assicurandosi una forte catena pedoni sulle case bianche. In questa variante, usualmente, il bianco arrocca lungo; contrariamente al normale sviluppo strategico della partita con arrocchi eterogenei e centro bloccato, qui il bianco e il nero possono condure l\u2019attacco e il contrattacco anche sugli stessi settori sul quale arroccato il proprio Re. (fonte Porreca)\n5. \u2026 O-O (Si pu\u00f2 giocare anche subito 5. \u2026 e5, dato che in caso di 6. dxe, dxe; 7. Dxd8+ Rxd8; 8. Ag5 c6 ecc. il bainco non ottiene nulla.) \nCome scritto anche sulle informazioni di Gknot, scopriamo che dopo questa posizione, esistono diverse possibilit\u00e0 (sottovarianti)\n6. e5 King's Indian (E85), Saemisch, variante ortodossa\n6. b6 King's Indian (E82), Saemisch, double fianchetto variation\n6. c6 King's Indian (E81), Saemisch, Byrne variation\n\nAbbiamo un amico, Stefano (ircmancer) che \u00e8 molto interessato a questa variante dell\u2019est-indiana. Per lui, ed altri interessati apro questo forum sperando di fare cosa gradita.\n\nA questo punto, continuando dalla 6\u00b0 mossa del bianco Stefano ed io continuiamo questa partita cercando di seguire una sequenza di mosse pi\u00f9 consona possibile alla variante Saemisch e commentando di volta in volta le mosse che giocheremo. ",
        "1... Nf6": ".",
        "2. c4": ".",
        "2... g6": ".",
        "3. Nc3": ".",
        "3... Bg7": ".",
        "4. e4": ".",
        "4... d6": ".",
        "5. f3": ".",
        "5... O-O": ".",
        "6. Bg5": ".",
        "6... c5": "Non ho un gioco irruento, pertanto cerco di non uscire molto dagli schemi dell' est-indiana.\nD'altronde questa mossa \u00e8 stata giocata da Kasparov e, per certi campioni, ho il massimo del rispetto anche se, in verit\u00e0, ero tentato di giocare subito h6 per fermare le brutte intenzioni del cavallo di donna.\nMi aspetto d5 da parte del mio avversario che non penso sia intenzionato ad abbattere il centro che si \u00e8 costruito.\n",
        "7. Nge2": "Mmmm... sono molto indeciso, tra due mosse.\n- 7. d5, prevista da Klaus, blocca il centro, lasciandomi tempi per attaccare dal lato di re, ma lascia anche la diagonale libera per l'alfiere di re del nero, e mi impedisce la futura mossa Cd5, importante per far spostare il Cf6, baluardo difensivo del lato di re del nero.\n- 7. Cge2, che in caso 7. ... cxd4 8. Cxd4 lascia il centro aperto, ma con i cavalli bianchi in posizione pi\u00f9 aggressiva. Inoltre la diagonale \u00e8 meno accessibile e Cd5 possibile.\nUna nota per Klaus: secondo me 6. ... h6 \u00e8 pericolosa, una volta che il bianco \u00e8 tornato in e3 con l'alfiere e ha messo la donna in d2...\n\nBeh, intanto ci ho pensato:\n\n7. Cge2\n",
        "7... Qb6": "Mi ero preparato un commento per d5 del bianco, ma ho dovuto gettare tutto. ",
        "8. Qd2": "Oh... mi dispiace, Klaus, ma credo che l'imprevedibilit\u00e0 sia una delle tante qualit\u00e0 che, in equilibrio, creano lo scacchista \ud83d\ude0a Spero che renda interessante questa partita di studio!\n\nKlaus dimostra coraggio (altra qualit\u00e0 importante), con Db6 crea pressione e diversivo sul lato di donna, e mi mette in pensiero per il mio progetto di arroccare lungo, e per la possibile pressione su d4. In compenso, allontana la regina dal lato di re.\nInoltre, c'\u00e8 il pedone al sarin in b2, sacrificandolo, allontanerei ulteriormente la regina nera dall'azione, ma direi addio all'arrocco lungo.\nPotrei mettermi a caccia della regina con Ch4, e alla fine della variante avrei i cavalli in buona posizione sul lato di donna, ma vorrebbe dire posporre l'attacco dal lato opposto. In generale, cerco sempre di stare nel piano originale, a meno di un'ottima occasione.\n\nIn sunto, mi accontento del leggero vantaggio di avere la regina nera allontanata temporaneamente, tolgo il vetriolo da b2, e proseguo con il piano originale, preparandomi all'eventuale bufera su d4:\n\n8. Qd2 \n",
        "8... cxd4": "on devi preoccuparti Stefano. Anzi, apprezzo moltissimo l'imprevedibilit\u00e0 e la fantasia dei miei avversari. Vedi ad esempio le mie partite con Aurelio, (jrcapatosta), un giocatore che, grazie a queste sue capacit\u00e0 non sono ancora riuscito a battere  \nDevo riconoscere che queste attitudini non brillano nel mio curriculum. Il mio gioco, anche se sufficientemente preciso, il mio amico-insegnante di scacchi Paco, lo definisce \"schifosamente matematico\", manca di quel tocco di fantasia in grado di vincere una partita per merito e non, come mi succede spesso, per gli errori del mio avversario.\nDopo questa piccola confessione, proseguiamo con la nostra partita.\nPenso che dopo aver posizionato la mia Donna in b6, posso permettermi di cercare di indebolire il tuo centro. I pedoni in linea sono estremamente ostici da abbattere, meglio farlo subito.\nPenso che prima di occuparti del pedone in d4, andrai a eliminare il mio cavallo in f6 per proseguire cercando di minacciare la mia donna con il tuo cavallo (Cd5). Sono comunque supposizioni.\nConsidero la mia struttura, dopo le suindicate mosse un po' pi\u00f9 solida di quella di Stefano. Tutto dipender\u00e0 dal suo arrocco, probabilmente lungo. Lasciamoci sorprendere  \n",
        "9. Nxd4": "Ho esaminato attentamente la 'variante Klaus', e in sostanza si finisce con pedoni doppiati in colonna f e un pedone isolato in d... una buona struttura (per il bianco \ud83d\ude04) nel finale, con il re nelle catacombe, e il re nel finale deve essere in prima linea come Harold nella battaglia di Hastings (wikipediatelo per vedere com'\u00e8 andata a finire...).\nEppure non mi convince, non saprei che piano adottare nel frattempo (l'attacco dal lato di re non va, con tre pedoni contro quattro) e non mi piace, oltre che essere poco salutare, aspettare e scambiare.\nPreferisco stare sul semplice. Dopo Cxd4, mi aspetto Cf6, e portando il cavallo in b3 potr\u00f2, Klaus permettendo, fare il sospirato arrocco lungo e iniziare l'attacco dal lato di re. La posizione dei cavalli \u00e8 simile a quella che si raggiunge nell'English Attack della Najdorf: sembrano fuori dai giochi, ma in due balzi...\n\n9. Cxd4 \n",
        "9... Nxe4": "Mi lascio contagiare dalla voglia di innovazioni. Forzo il gioco e vediamo come va a finire.\nLa combinazione \u00e8 lunga e tutto dipende dalle intenzioni del mio avversario. Gioco Cxe4. \nPresumo che la continuazione sar\u00e0 la seguente. Oltre non voglio rischiare di buttarmi nell'analisi.\n\n09. ... Cxe4\n10. fxCe4 DxCd4\n11. Axe7 Te8\n12. Dxd4 Axd4\n13. Axd6 Axc3+\n14. bxc3\n\nDopo questa combinazione, se va in porto, come potrete tutti notare se la visualizzate sulla vostra scacchiera, la struttura del bianco \u00e8 molto \"bucherellata\" e mi trovo, anche se materialmente con un pedone in meno, avantaggiato nella struttura del gioco. Prima comunque vediamo come risponde Stefano. ",
        "10. fxe4": "o esaminato furiosamente la situazione e le varianti \ud83e\udd14\ud83e\udd14\ud83e\udd14 e sono giunto alle seguenti conclusioni:\n- la 'variante Klaus' \u00e8 brutta brutta per me, il nero recupera il pedone (Txe4) nella mossa successiva, e poi mi trovo pedoni doppiati e isolati in colonna c... praticamente carne da torre.\n- mi \u00e8 sembrato di intravedere una soluzione che mi permetterebbe di evitare i pedoni doppiati, ma le varianti possibili sono tante... meglio giocare una mossa alla volta. Comunque la butto gi\u00f9 per reciprocit\u00e0: fxe4 Dxd4; Axe7 Te8; Axd6 Dxd2+; Rxd2 Axc3+; Rxc3 Txe4\n- per adesso devo prendere il maledetto cavallo kamikaze, e lo faccio perch\u00e9 se prendessi con il cavallo rischierei che Te8 me lo inchiodasse al re e poi il nero gioca f5...\n\ndunque per ora:\n10. fxe4 \n",
        "10... Qxd4": "Seguo le indicazioni scritte nella nota della mia 9. mossa.\n\nAl momento non voglio uscire dallo schema prefisso. Con leggero sadismo noto che ho scompaginato i piani iniziali di Stefano. Generalmente esco poco dalle mosse di base di un'apertura, ma questa volta, a quanto pare, cambiarle si \u00e8 volto a mio favore.\n\nPer vincere non bisogna giocare solo bene, in questo modo tutte le partite finirebbero patte, ma indurre l'avversario ad un errore o uno sbandamento della struttura e profittarne.\nLogicamente con Stefano non siamo ancora arrivati a questo punto.\n\nUna valutazione complessiva, al momento, concede al nero quel leggerissimo vantaggio che questa apertura da. Il bianco, ha si costruito un centro ampio ma solido sostenuto dal Pf3, ma il nero ha la possibilit\u00e0 di sfruttare il leggero ritardo di sviluppo causato dalle molte spinte di pedoni del bianco.\n\n",
        "11. Bxe7": "Apprezzabile l'understatement di Klaus \ud83d\ude04 In realt\u00e0 ha spazzato via i miei piani come l'asteroide di Chikxulub ha cancellato i dinosauri. Ma come in ogni battaglia, anche negli scacchi ogni piano non resiste un istante all'impatto con il nemico. Perci\u00f2, proseguiamo...\nAnalizzando e analizzando, sono giunto alla conclusione che:\n- \u00e8 meglio mettere pedoni in cascina attaccando quelli centrali con l'alfiere\n- ci sono varie opzioni, c'\u00e8 il mio cavallo che pu\u00f2 attaccare in modo pericoloso, c'\u00e8 il remoto sogno dell'arrocco che migliorerebbe tantissimo la mia posizione; ma tutte le varianti finiscono con materiale pari. Devo cercare solo di evitare i pedoni doppiati.\n\nPerci\u00f2...\n\n11. Axe7\n\n",
        "11... Re8": "Effettivamente era la mossa che mi aspettavo. Penso che a questo punto il sogno di arroccare del bianco sia andato a frantumarsi come la cometa sulla tanguska.\nLa prossima sequenza di mosse, (12. Axd6 DxDd2 13. RxDd2 b6 14. Cd5 Td4 o Cc6 ecc.) giocata in un modo o nell'altro non cambier\u00e0 il conseguimento di una una posizione di pura parit\u00e0 sulla scacchiera.\nIl bianco si trover\u00e0 con un pedone in pi\u00f9 ma isolato che probabilmente sar\u00e0 la prossima vittima della mia torre. L'impossibilit\u00e0 di arroccare e pertanto una leggera perdita di tempo per quanto riguarda la messa in sicurezza del proprio Re.\nSe invece vorr\u00e0 catturare la mia donna con la sua rischier\u00e0 di trovarsi con i pedoni in \"d\" doppiati.\nInsomma non mi lamento  ",
        "12. Bxd6": " Hai ragione, il mio pedone d \u00e8 esposto come un fante russo davanti alle mitragliatrici della Wehrmacht (appropriate le metafore astrofisiche e belliche). Difendo l'avamposto o \"dasvidanie\"? E' il mio busillis per le prossime mosse. Conto su alcuni fatti:\n- la possibilit\u00e0 di difendere il pedone d e sviluppare i pezzi contemporaneamente;\n- l'ala di regina del nero ancora non sviluppata;\n- il mio re che, se andr\u00e0 come tutto fa credere in d2, dar\u00e0 i vantaggi dell'arrocco (torri connesse e libere) con una sola mossa persa;\n- alcune combinazioni futuribili interessanti;\nper conquistare un lieve vantaggio strategico. \"Rodina!\" \n",
        "12... Qxd2+": "Cc6 da parte del nero? E' un possibilit\u00e0, ma in questo caso darei al Bianco la possibilit\u00e0 di arroccare cosa che, anche se di poco conto, preferisco non dare.\nRipeto, la mossa Cc6 non fa una grinza, e pertanto puoi tranquillamente valorizzare di molto la metafora   Infatti il proseguimento delle mosse (DxD, AxD, 0-0-0, AxC, bXA) produrrebbe due pedoni bianchi in linea a tutto vantaggio per il nero,\nPreferisco per\u00f2, come dicevo prima, giocare\n\n12. ... DxDd2\n13. RxDd2 b6\n\naggiungo questa mossa che penso, a meno che Stefano non voglia suicidarsi, \u00e8 costretto a fare. Inserisco anche la mai risposta.\nLa situazione sulla scacchiera \u00e8 ancora molto equilibrata e le posizioni di tutti i pezzi, a mio vedere sono abbastanza libere di entrare in azione. L'unico fuori posto \u00e8 il Re bianco, ma questo era il fine che perseguivo.\n\n",
        "13. Kxd2": ".",
        "13... b6": ".\n",
        "14. Bd3": "Klaus, se tu avessi fatto Cc6, io non avrei fatto DxD, ma 0-0-0, aspettando sempre e comunque che la donna la prendessi tu, oppure Ad3, cambiando completamente i giochi.\nUna curiosit\u00e0: come tua 12ma mossa mi aspettavo f5 e non DxD, ti avrebbe fatto recuperare il pedone (seppur isolato a sua volta\u2026 ma passato!), avrebbe s\u00ec scoperto il tuo re, ma lo scambio di donne era imminente e dunque il pericolo relativo.\n\nOkay per le mosse da te indicate, naturalmente:\n12. \u2026 DxD\n13. RxD b6\n\nSoon molto indeciso tra due mosse, Te1 e Ad3. Le voglio fare entrambe, si tratta solo di decidere quale fare prima. L\u2019altra torre, nei miei piani, andr\u00e0 a controllare la colonna f.\nDeciso: sviluppo l\u2019alfiere in una casella s\u00ec difensiva, ma centrale, copro il re, difendo il pedone e, liberando (a tempo debito) il cavallo, e le due torri possono correre.\n\n14. Ad3 ",
        "14... Nc6": "Beh. Se qualcuno non sbaglia o non fa una svista, tutte le partite finirebbero patte  \nComunque la mia decisione di non recuperare il pedone di svantaggio \u00e8 che considero il pedone bianco in d al momento inoffensivo ed ho l'impressione, che quanto prima il potenziale sulla scacchiera torner\u00e0 in parit\u00e0.\nSi dice che l'erba del vicino \u00e8 sempre pi\u00f9 verde, ma in quest'occasione, non vedo alcuna differenza nel colore. Il bianco, nella sua struttura dei giochi attuale, secondo il mio modo di giocare \u00e8 troppo aperto e leggermente soffocato dai propri pezzi che, pur possedendo posizioni abbastanza forti, sono impossibilitati a muovere senza indebolire la formazione.\nIo non sto molto meglio, ma, dopo la mossa di cavallo, la mia formazione risulta consolidata e rende la casa e5 meno forte per il bianco. ",
        "15. Rae1": "Sono d'accordo con Klaus, il cavallo in c6 \u00e8 molto attivo, pu\u00f2 raggiungere posti interessanti, e soprattutto pu\u00f2 far fuori, senza che io possa far molto praticamente per impedirlo, il mio alfiere chiaro (analizzare per credere), dunque per evitare guai peggiori sviluppo la mia torre e mi preparo a difendermi. D'altra parte c'\u00e8 chi dice che il 'bad bishop' (come si dice in italiano?) vale meno di un cavallo nel centropartita... la mossa della torre serve anche per toglierle di dosso il mirino telescopico dell'alfiere nero. E poi sostiene lo spavaldo pedone e.\nHo analizzato anche l'opzione \"pedone b2 al curaro\" (\u00e8 sempre lui!), ovvero Cb5 o Cd5, ma non porta da nessuna parte.\nChe cosa mi aspetto? Ce5 o Td8, ma Klaus mi ha gi\u00e0 sorpreso pi\u00f9 volte.\n\n15. Te1 \n",
        "15... Be6": "Nuovamente scelgo una mossa che non hai prospettato  , anche se, sinceramente, considerate le sue possibili conseguenze, \u00e8 pienamente plausibile.\nContrariamente a Stefano cerco sempre di non aprire troppo il mio gioco ma di controllare quello dell'avversario a distanza.\nEffettivamente potevo muovere anche Ce5 o altre mosse, ma al momento, preferisco costruire una buona difesa nel modo sopraindicato.\nSe osservate bene la ragione di Ae6 e le conseguenze di una sua incursione, dopo una mossa di torre, vi accorgerete che la mossa non \u00e8 per nulla di poco valore.\nOra vediamo la risposta di Stefano. Af4? \n",
        "16. b3": "Ho studiato a lungo la variante \"folle\", ovvero Cb5, proponendo uno scambio torre per pedone + alfiere, lasciando per\u00f2 a Klaus una posizione finale molto favorevole, con il mio cavallo in castigo e tutti i pezzi neri in centro e pronti all'attacco: chiss\u00e0 come sarebbe finita. Probabilmente molto male per me  \n\nLa mossa che mi prospetta Klaus non mi piace, perch\u00e9 significherebbe abbandonare con l'alfiere una posizione dove controlla caselle utili alle torri e al cavallo neri. L'attacco Ah6+ seguito da Cd4+ si limiterebbe a spostare il mio re in caselle sicure, dove gi\u00e0 dovrebbe stare se mi fosse stato permesso l'arrocco   . Preferisco consolidare la difesa con b3, che para la minaccia Thd8 o Ted8 seguita da Axc4 dopo aver spostato il mio alfiere da d6 (era questa l'incursione, Klaus?)\n\n16. b3 \n",
        "16... Bh6+": "Chiss\u00e0 perch\u00e9, ma considero la tua mossa un (piccolo) errore.\nIl mio consiglio di Af4 era un celato avviso alla mia prossima mossa che, oltre a portare scacco al tuo re, mi fa guadagnare il dominio della diagonale h6-c1. Considerati i pochi pezzi che possono intromettersi, \u00e8 un chiodino (di garofano) che potrebbe infastidirti  \nDopo la mia prossima mossa di minaccia al tuo Ad6 con Td8, il tuo alfiere dovr\u00e0 per forza andarsene, ma non potr\u00e0 pi\u00f9 rifugiarsi in g3 perch\u00e9 probabilmente forzerei lo scambio che, a mio parere, volge a mio favore, ma in a3 posto dal quale non \u00e8 un minaccia per nessuno.\n\nRicapitolando:\n16. ... Ah6+\n17. Rc2 (penso sia la mossa migliore. Non consiglio Rd1  )\n17. ... Ted8\n\n",
        "17. Kc2": ".\n",
        "17... Red8": ".\n",
        "18. e5": "Sono d'accordo sulla prosecuzione:\n\n16. ... Ah6+\n17. Rc2 Ted8\n\nAg3 \u00e8 fuori questione per via di Cb4+ che guadagna l'alfiere e sbanca. Scartata anche Cb5, che finisce con il mio cavallo intrappolato in e6. Ci sarebbe la variante \"giudiziosa\", Aa3 (l'alfiere tornerebbe utile una volta spostato in b2). Ma io sono uno scacchista scapestrato, e gioco la rischiosa e5. Analizzando, c'\u00e8 la possibilit\u00e0 di mantenere o meno il pedone di vantaggio, con una posizione leggermente migliore; naturalmente, c'\u00e8 anche la possibilit\u00e0 di uno sfacelo  \n\nChe cosa mi aspetto? Interessante \u00e8 Cd4+, seguita da Cf5. Oppure f6, seguita da... una carneficina  \n",
        "18... Rxd6": "Penso che Antonio abbia visto giusto. e5 \u00e8 stato un grosso errore. Logicamente per parequarmi al tuo modo di gioco, faccio anch'io una mossa che non hai contemplato.\n\n18. ... Txd6, ................mi aspetto il logico\n19. exTd6, ..................ora apriamo le stalle  \n19. ... Cb4+ ................qui mi aspetto anche il pi\u00f9 che logico\n20. Rb1 (con Rb2 ci rimetti la torre per il mio cavallo) CxAd3\n\nse non sei d'accordo su queste mosse, scrivimi quelle che preferisci giocare.\nPenso che a questo punto tu debba cercare di scompaginare il mio schieramento eliminando con la tua torre il mio alfiere in e6. Questo pezzo rischia di causarti ancora pi\u00f9 danni se me lo lasci spostare in f5. Non trovi?\nCerto \u00e8 che a questo punto la situazione non \u00e8 delle pi\u00f9 rosee per il bianco. Un finale di torre e cavallo contro torre, cavallo ed alfiere non \u00e8 delle pi\u00f9 auspicabili.\n\n",
        "19. exd6": ".\n",
        "19... Nb4+": ".\n",
        "20. Kb1": ".\n",
        "20... Nxd3": ".\n",
        "21. Rxe6": "Sono d'accordo con Klaus per quanto riguarda le mosse successive e l'analisi. Credo che in questa situazione ci sia una lezione importante per tutti gli scacchisti all'ascolto. Difatti, io nella mia analisi, di cui vi ho messo a parte, non ho nemmeno contemplato la possibilit\u00e0 del sacrificio di torre. Nel mettermi nei panni dell'avversario, ho pensato come un ELO 1750. Io normalmente non faccio mosse cos\u00ec brillanti. Per contemplarla, avrei dovuto pensare come un ELO 2000   Perci\u00f2, per crescere, pensate in grande! (e imparate dalle sconfitte   )\n\nDopo:\n18. ... Txd6\n19. exT Cb4+\n20. Rb1 Cxd3\n\nsorprendo Klaus facendo... quello che suggerisce   ovvero:\n\n21. Txf6\n\nPenso di avere concrete speranze di recuperare un pedone, e di far valere la minaccia del mio pedone passato. Ma non \u00e8 molto. ",
        "21... fxe6": "Logicamente prendo di pedone (fxTe6). Ora mi aspetto che Stefano, che tralasciando l'avventata mossa 18. e5   ha giocato egregiamente, vada ad insidiare il mio cavallo con la sua torre.\n\nTralasciando di pensare al prossimo risultato della partita, vorrei spendere poche parole su questo modo di postare le mosse in bella vista di tutti coloro che, interessati ad una specifica apertura o per capire quali ragionamenti scorrono sulla testa di altri giocatori, si inseriscono nel forum dando ognuno la propria opinione.\n\nHo cercato altre volte di piantare questo germe di interesse, senza un eccessivo successo. Questa volta per\u00f2 ho l'impressione che stiamo andando verso la giusta direzione.\nConsidero Stefano un ottimo partner di scacchiera. Mi piace il suo modo di giocare e il modo di esporre le sue teorie.\n\nRipeto che il risultato non ha alcun valore. L'importante \u00e8 il modo di esporre il gioco e cercare di attizzare il maggior interesse e consenso possibile.\n\nChiunque pu\u00f2 intervenire nel forum della partita dicendo la propria e non deve assolutamente farsi restio a dare la propria opinione o proposta pensando che la stessa possa sembrare debole o priva di interesse; al contrario. E' ben spiegando le illogicit\u00e0 che alla fine si riesce a costruire un ragionamento logico. Pertanto dite la vostra sia ora che nelle prossime partite dove cercheremo di studiare altre aperture o varianti.\n\n",
        "22. Rd1": "Ti ringrazio, Klaus, per l'apprezzamento e per i complimenti. Anch'io penso che non conti il risultato, quando si impara qualcosa, si vince sempre. E penso che tu sia un ottimo istruttore.\n\nVender\u00f2 caro l'ermellino, in questa partita, che per\u00f2 ha dato gi\u00e0 i suoi utili messaggi. La variante S\u00e4misch, tutta d'attacco e contro la quale occorre un incisivo contrattacco. La necessit\u00e0 di pensare con la testa e con il livello dell'avversario. Tante metafore belliche e astrofisiche  \n\nE' arrivata l'ora dei riservisti... Td1. Mi aspetto Cf2, poi potrei fare Te1 e recuperare il pedone, se tutto va bene. Cf4 sembra buona per il nero ma non lo \u00e8, provare per credere.\n\n22. Td1 \n",
        "22... Nf2": "Il mio cavallino, come da Stefano supposto, va in f2.\n\nUn consiglio disinteressato, Te1 da parte del bianco sarebbe un nuovo grave errore.\nInfatti dopo:\n\n22. Td1 Cf2\n23. Te1 Ag2\n24. Tf1 Axc3\n25. Txf2 Td8 ",
        "23. Rf1": ".",
        "23... Bd2": ".",
        "24. Nb5": ".",
        "24... Ne4": ".",
        "25. Kc2": "Penso di parlare a nome di tutti, dicendo che abbiamo pensato che fossi giustamente indaffarato con il nuovo torneo, pertanto non hai nulla di che scusarti   . Anzi, grazie per l'impegno che profondi.\n\nMi ero riproposto di fare Te1? Accidenti. Questo \u00e8 uno dei nemici dello scacchista, si chiama \u201ccalo di motivazione\u201d. In pratica quando si pensa di stare perdendo la partita, la si \u00e8 gi\u00e0 persa, E la qualit\u00e0 delle mosse va di conseguenza. Da non confondere con il \u201ccalo di concentrazione\u201d che avviene quando si pensa di aver vinto. In tutt\u2019e due i casi, il disastro \u00e8 dietro l'angolo.\nHo esaminato la sciagurata 23. Te1 sotto un altro punto di vista, la possibilit\u00e0 di sacrificare il cavallo per un tempo, per poter permettere dopo Txe6 l'avanzata del pedone d, c'\u00e8 un certo pericolo per il nero ma la semplice contromossa di spostare il re in colonna f rende tutto inutile.\nDunque, Tf1. Klaus a questo punto gioca Ad2. A me non conviene lo scambio di cavalli, perch\u00e9 poche mosse pi\u00f9 tardi Klaus si ritrova il pedone in e5 e l'alfiere in d4, che si difendono l\u2019un l'altro, in una configurazione che amo (quando riesco a farla) ma odio affrontare, e per giunta in Piazza Duomo. No no, 24. Cb5 Ce4, come giustamente suggerito da Klaus.\nA questo punto, sono indeciso tra due mosse. Cc7 porta ad uno scambio di pedoni, poi il mio cavallo deve tornare indietro sui suoi zoccoli perch\u00e9 da e6 non c'\u00e8 dove andare. Pi\u00f9 interessante mi sembra Rc2, che porta il re in mezzo all'arena, dove dovrebbe stare nel finale. Inoltre si potrebbe creare una situazione interessante e caotica dopo Td1. Siccome sono sotto di materiale, il caos dovrebbe essere mio amico. Mi aspetto Td8 con il nero che propone lo scambio di pedoni.\n\n23. Tf1 Ad2\n24. Cb5 Ce4\n25. Rc2 ",
        "25... Rd8": "Ora \u00e8 il momento di ragionarci su e proporre un bello scambio di pedoni. Regalo il pedone a7 per eliminare quello in d6. Penso che Stefano forse accetter\u00e0. Altra possibilit\u00e0 \u00e8 Td1. Ma dopo a6 il pedone d6 sarebbe egualmente cancellato dalla scacchiera.\nSiamo ad un momento del gioco che generalmente gioca a vantaggio di chi \u00e8 in vantaggio. Infatti il bianco, privo di un pezzo, si trova a dover difendere la propria formazione delegando ai propri pezzi troppi compiti. In un finale un alfiere in grado di scorrazzare libero diventa una mina vagante.\nIo personalmente opterei per lo scambio di pedoni. Un piccola speranza di far avanzare i propri pedoni sul lato di donna, tre contro uno, potrebbe riaccendere le tenui speranze del bianco.\nComunque vediamo cosa decide (l'imprevedibile ) Stefano.\n\n",
        "26. Nxa7": "S\u00ec, Klaus ha ragione, Td1 non mi conviene perch\u00e9, pur garantendo lo scambio di pedoni dopo:\n\n26. Td1 a6\n27. Cc7 Txd6\n28. Cxa6\n\nNon mi consente una mossa brillante (almeno mi pare cos\u00ec, spero che la mia non sia la solita fanfaronata   ), ovvero:\n\n26. Cxa7 Txd6\n27. Cc8!\n\n, E la torre non pu\u00f2 difendere il pedone b6 con Tc6 per via di Ce7+ . A questo punto potrei avere tre pedoni passati e legati (wow) con la mia torre dietro: un'ottima prospettiva.\n\nL'alternativa per il nero \u00e8:\n\n26. \u2026 Cxd6\n27. Cc6\n(il mio re non pu\u00f2 prendere subito l'alfiere per via di Cb5+ che guadagna il cavallo)\n27. \u2026 Ta8\n28. Rxd2 Txa2+\n29. Re muove Txg2\n\nCon guadagno di un tempo in cambio del pedone, per difendere il pedone h. Direi molto migliore per il Nero, anche se cala il sipario sulle scorribande del suo alfiere.\n\nComunque vediamo cosa succede:\n\n26. Cxa7 ",
        "26... Rxd6": "Mi piacciono le divagazioni di Stefano. Certe rispecchiano un certo ottimismo  .\nIo purtroppo sono molto pi\u00f9 essenziale. Generalmente non mi discosto molto dalla linea o combinazione che mi sono prefissata. Pertanto, come programmato in precedenza, togliamo dalla scacchiera il pedone bianco che, in quella posizione, anche se solo soletto, mi infastidiva... la visuale  \nSono curioso di vedere quale delle molteplici continuazioni contemplate, verr\u00e0 giocata. Un consiglio lo posso dare comunque a cuor leggero. Dimentica 27. Cc8!\n",
        "27. Nc8": "Orpo! Questa \u00e8 veramente una sorpresa \ud83e\udd14 Mi sono scervellato per un'ora per scoprire la variante assassina con cui Klaus mi distrugger\u00e0 dopo 27. Cc8. Niente da fare, non l'ho trovata. O sono un pollo nell'analizzare le posizioni (possibile, coccod\u00e8!) o la variante \u00e8 brillantissima. In questo secondo caso, anche a costo di perdere, la voglio vedere! Inoltre, non avendo trovato nessun pericolo pratico nella posizione, onest\u00e0 intellettuale e curiosit\u00e0 chiedono a gran voce che io prosegua sulla mia linea, coerentemente coi miei ragionamenti; non sarebbe bello cambiare mossa per un ragionamento che non \u00e8 mio. Se sar\u00e0 la fine, spero che sia spettacolare come l'incendio dello Hindenburg.\nE poi... ho gi\u00e0 pronta una nuova proposta per una seconda partita di studio \ud83d\ude04\nHasta siempre Comandante!\n\n27. Cc8 ",
        "27... Rd8": "Non c'\u00e8 alcuna variante assassina, solo che, contrariamente a quanto fatto fino ad ora, mi piace scoprire live il tuo metodo di ragionamento sulle prossime mosse.\nFino a Td8, che minaccia il tuo cavallo, il gioco non cambia molto. Interessante \u00e8 ora vedere se preferisci la qualit\u00e0 o la quantit\u00e0. Non voglio influenzarti con i miei punti di vista. Forse li riprender\u00f2 dopo la tua prossima mossa che voglio scoprire.\nDopo che l'avrai fatta continueremo a discutere  \n",
        "28. Ne7+": "Ora l\u2019ho vista, la mossa per cui Klaus mi aveva sconsigliato 27. Cc8. Dopo Td8:\n\n28. Cxb6 Aa5\n29. Ca3 Td2+\n\nriguadagna il pedone e:\n\n30. Rb2 Txg2\n31. h4 Th2\n32. Tf4 Cd2+\n\nsalva in extremis l\u2019altro pedone ma mettendo il bianco in una brutta situazione. I pedoni passati ci sono ma la torre nera \u00e8 dietro, e questo non va bene.\n\nSviluppiamo l'alternativa proposta da Salvatore:\n\n28. Ce7+ Rg7\n29. Cc6 Td6\n30. Ce5 Ac3\n31. Cd3 para la minaccia Td2+\n\nIn alternativa:\n\n31. Tf7+ Rg8\n32. Td7 obbliga il nero allo scambio di torri.\n\n, perch\u00e9:\n\n32. \u2026 Td2+\n33. Txd2 Axd2\n34. Rd3 guadagna il cavallo o l'alfiere\n\nPerci\u00f2:\n\n32. \u2026 Txd7\n33. Cxd7 Aa5\n34. Rd3\n\ne il mio re fa quello che a me piace tanto nel finale: si butta in centro a corona bassa   inoltre il mio cavallo \u00e8 In settima, e non \u00e8 poco. Penso di avere qualche speranza.\n\nMa le variabili sono tante, perci\u00f2 una mossa per volta:\n\n28. Ce7+\n\nUna nota teorica: penso che anche conoscendo le conseguenze di Cxb6, avrei fatto ugualmente Cc8; penso che sia utile mettere sempre sotto pressione l'avversario, perlomeno quando non \u00e8 un mostro sacro come Klaus  \n\n",
        "28... Kg7": "Effettivamente hai fatto la mossa che speravo, almeno nel tuo interesse, facessi. Ora, anche se chiaramente in vantaggio, l'incontro pu\u00f2 continuare pi\u00f9 bilanciato. Catturare il pedone b6 sarebbe stata l'inizio della fine  \n\nLe prossime mosse sono come telefonate: Cc6 ( che minaccia la mia torre) Td6 che minaccia a sua volta il cavallo) e Ce5, seguito da Ac3 (che fa correre ulteriormente questo povero cavallino).\n\nLa partita a questo punto si sta preparando per un finale chiaramente in vantaggio per il nero, ma nella quale il bianco pu\u00f2 continuare a difendersi almeno fino a quando le armate non cominceranno a diradarsi. Allora quel punto chi sar\u00e0 in vantaggio di materiale probabilmente avr\u00e0 la meglio. Da non sottovalutare per\u00f2 la spinta sul lato di Re del biaco con 3 pedoni contro uno... ",
        "29. Nc6": ".\n",
        "29... Rd6": ".\n",
        "30. Ne5": "Sono d'accordo sullo sviluppo delle prossime mosse:\n\n28. Cc6 Td6\n29. Ce5 Ac3\n\nPassiamo perci\u00f2 alla mossa 30. Lasciando da parte per il momento le scacchiere iperboliche di Antonio \ud83d\ude04 la scelta ricade su due mosse: Cd3 e Cf3. Entrambe impediscono Td2+, ma la seconda ostacola la colonna libera f per la torre. Inoltre, la prima mette il cavallo nei pressi del re e del famoso trio di pedoni. Dunque:\n\n30. Cd3\n\nChe cosa mi aspetto... sinceramente non so. \u00c8 una fase di bonaccia. Forse Td4, per dare supporto al cavallo? Forse spinta dei pedoni g e h? \n",
        "30... Bc3": ".\n",
        "31. Nd3": ".\n",
        "31... Bd4": "La fase di bonaccia continua.\nOra \u00e8 il momento di costruire lo schieramento per un finale nel quale, il mio alfiere in pi\u00f9 in pi\u00f9 deve diventare basilare per la vittoria.\nMi aspetto ora a3. Stefano dever cominciare a far valere la superiorit\u00e0 numerica (relativa) dei pedoni sul lato di donna (non su quello di Re come avevo erroneamente scritto). \n",
        "32. a3": "S\u00ec, in effetti a3 \u00e8 l'unica mossa che segua un piano. Ho valutato la possibilit\u00e0 di rompere le scatole al cavallo nero con la torre, ma temo che servirebbe solo a portarlo in c3 o c5, dove probabilmente intende andare, e a distrarre la mia torre dal compito di tenere il re nero fuori dai giochi.\nChe cosa mi aspetto? Cc3 o Cc5 per ora non servono, e si possono fare dopo. e5? O una spinta dei pedoni g e h? Tanto per alzare il F\u00f6n su questa calma piatta. ",
        "32... Nf6": "Poich\u00e8 penso che Stefano, oltre alla spinta dei pedoni nelle fasce esterne, abbia la possibilit\u00e0 di un piccolo raid di disturbo con la sua torre, dopo lo spostamento del cavallo (azione improbabile ma sempre possibile) in e5, blocco subito le velleit\u00e0 interponendo il mio cavallo sulla verticale f.\nAl momento c'\u00e8 solo l'attesa che il bianco apra qualche breccia per far valere la mia superiorit\u00e0 materiale sulla scacchiera, cosa che, nolente o dolente, dovr\u00e0 fare  \nMi aspetto h3 o b4. Le armate stanno per scontrarsi? ",
        "33. b4": "Poich\u00e8 penso che Stefano, oltre alla spinta dei pedoni nelle fasce esterne, abbia la possibilit\u00e0 di un piccolo raid di disturbo con la sua torre, dopo lo spostamento del cavallo (azione improbabile ma sempre possibile) in e5, blocco subito le velleit\u00e0 interponendo il mio cavallo sulla verticale f.\nAl momento c'\u00e8 solo l'attesa che il bianco apra qualche breccia per far valere la mia superiorit\u00e0 materiale sulla scacchiera, cosa che, nolente o dolente, dovr\u00e0 fare  \nMi aspetto h3 o b4. Le armate stanno per scontrarsi? \n",
        "33... e5": "Mi aspettavo h3. Comunque la musica non cambia di molto. Ora Stefano inizier\u00e0 l'attacco sul lato di donna con i pedoni. Sono pronto  \nA cosa miro? Spostare il Re nel lato di donna e impedire la mobilit\u00e0 dei pezzi bianchi. Almeno spero  \n\n",
        "34. Kb3": "Prima di iniziare l'attacco coi pedoni, sposto il re dalla colonna c, per evitare il 'pin' (come si dice in italiano?):\n\n34. c5 bxc5\n35. bxc5 Tc6\n\nChe cosa mi aspetto? Rf7, oppure Tc6 che mi farebbe cambiare completamente i piani. ",
        "34... Kf7": "Continua lo spostamento, lento ma sicuro, del mio Re.\nSevo spostare il mio Monarca sul lato dove Srefano \u00e8 un po' pi\u00f9 forte per dare manforte alla mia armata. Seguo lo schema paventato anche da Stefano... fino a quando non lo so  ",
        "35. c5": "Miro ad avere due pedoni passati e affiancati, via la probabile combinazione:\n35. ... bxc\n36. Cxc5\nNon credo che Klaus sacrifichi l'alfiere per staccare i due pedoni. Piuttosto credo che punter\u00e0 sul pedone passato e.\n\t",
        "35... bxc5": "Ora aspetto\n\n36. Cxc5, AxCc5\n37. bxc5 Td3+\n\nHo studiato la serie di mosse prossime. La mia torre \u00e8 intenzionata a eliminare i pedoni in g e h, mentre il mio pedone in e diventare una minaccia incombente.\nSe ti va bene fino alla mia mossa 37, puoi continuare proponendo la 38. Hai visto giusto. Anche perch\u00e9 i due pedoni in a e b non mi incutono quel gran timore  ",
        "36. Nxc5": ".",
        "36... Bxc5": ".",
        "37. bxc5": ".",
        "37... Rd3+": ".",
        "38. Kb4": "da diekonige:  ...se a un certo punto ci farete gustare l'avvicinarsi del matchpoint no comment? Cio\u00e8 intendo, \u00e8 previsto cos\u00ec? In generale trovo questa attivit\u00e0 che state svolgendo interessantissima. \n\nNon temere, Salvatore, il momento del match point \u00e8 vicino, ormai i miei piani, se se ne pu\u00f2 parlare in tal senso, contemplano la \"carica contro le mitragliatrici\" o poco pi\u00f9. E sappi che io e Klaus abbiamo gi\u00e0 in mente altre battaglie, pardon partite di studio per voi \ud83d\ude09\n\nConfermo le mosse da te pronosticate, Klaus, fino alla 37, poi muovo 38. Rb4, per tenere il mio re vicino ai pedoni e impedire alla torre avversaria di mettersi alle loro spalle. La mia sola speranza \u00e8 che Klaus sia sufficientemente distratto dai suoi piani, da consentirmi, dopo Tc1, di lanciare il pedone c verso le trincee nemiche. Mi aspetto Re7. ",
        "38... Ke6": "Diciamo che la situazione di Stefano non \u00e8 cos\u00ec rosea. Rb4 secondo me, studiando le prossime mosse (da 10 a 15), \u00e8 una mossa debole. Ok non compromette quello che lo \u00e8 gi\u00e0, ma forse intravvedo una perdita inutile di tempo che mi aiuta a incentivare la mia formazione d'attacco. Rb2 o Ra2, sempre secondo me, era migliore.\nSposto il mio Re in posizioni ottimali. Non dimentichiamo che, una volta uscite di scena le Donne (come spesso nella vita  ) i Re diventano i pezzi pi\u00f9 forti. \nOra mi aspetto Te1 per bloccare il mio pedone sfascia trincee. Ma una torre obbligata a controllare un unico pedone non cade in depressione?  \n---------------------------------------------------------------------------------------\nCommento di Stefano: Ciao a tutti. Mi fa piacere avere la riprova che eravate in tanti a seguirci, e che abbiate apprezzato i nostri commenti mossa per mossa. Sono d'accordo con voi sul fatto che questa partita ha ormai detto tutto, sia come risultato che come didattica. Perci\u00f2, se anche Klaus \u00e8 d'accordo, la possiamo interrompere qui. \u00c8 stato un onore per me!\nE visto che ci state prendendo gusto, ho una nuova proposta. Una partita basata sulla 'modern defence' o 'Robatsch defence', in cui la prima mossa \u00e8 1. e4 g6, e Klaus stavolta tiene il bianco. Penso che sia interessante e divertente. Ma vorrei sentire cosa ne pensate su questo thread prima di aprire il nuovo. "
    },
    "url": "https://gameknot.com/annotation.pl/apertura-est-indiana-s-misch?gm=63411",
    "gameName": "Apertura Est-Indiana S\u00e4misch",
    "players": "Ircmancer (Stefano)  vs. Skorpio47 (Klaus) ",
    "opening": "King's Indian (E81), Saemisch, 5...O-O"
}