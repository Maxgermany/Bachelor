[Event "Challenge from sirioufo"]
[Site "https://gameknot.com/annotation.pl/challenge-from-sirioufo?gm=33136"]
[Date "??"]
[Round "1"]
[White "latenda (1209)"]
[Black "sirioufo (1329)"]
[Opening "Philidor (C41), exchange variation"]

1. e4 {apertura di Re.} e5 2. Nf3 d6 {difesa Philidor. Il Nero adotta una difesa solida. Il pregio di questa mossa è che il pedone e5 è difeso da un altro pedone, quindi non potrà essere catturato facilmente. Il difetto è che l'alfiere f8 avrà qualche difficoltà ad essere sviluppato perchè la diagonale f8-a3 è bloccata. } 3. d4 {Una continuazione molto logica: il Bianco non ha paura di spingere in d4 poichè il pedone è difeso sia dalla Donna che dal Cavallo. Inoltre così facendo ha aperto la strada ad entrambi gli alfieri.} exd4 4. Nxd4 {è corretto riprendere col cavallo. se avesse ripreso la Donna sarebbe stata probabilmente attaccata da Nc6} Nf6 {Il Nero sviluppa il cavallo e minaccia e4.} 5. Bd3 {difende il pedone, ma relega l'afiere a compiti difensivi. 5. Nc3 sembra più naturale} Be7 {prepara l'arrocco} 6. O-O O-O 7. Nc3 Bg4 8. f3 Bh5 {Questa ritirata dell'alfiere in h5 è dubbia. Da qui ed eventualmente da g6 questo alfiere non giocherà molto perchè i pedoni bianchi f3 e e4 sono molto solidi e ne ostruiranno il raggio d'azione. io avrei giocato 8....Bd7} 9. Bf4 {questa mossa non l'ho capita...} c5 {Il Nero attacca il cavallo in d4. Tuttavia bisogna stare attenti a lanciare in avanti i pedoni perchè una volta mossi non possono più tornare indietro: qui il pedone c5 abbandona il fratello in d6, ne consegue che quest'ultimo, senza altri suoi simili che lo difendono, diventa un punto debole. Inoltre la mossa c5 indebolisce anche la casa d5, poichè ora potrebbe venire occupata da un cavallo Bianco e non c'è più a disposizione la spinta liberatrice c6 (che sarebbe invece stata disponibile se il pedone c fosse rimasto in c7).} 10. Nf5 {Il cavallo si posiziona in un ottima casa. da qui minaccia molte case importanti dello schieramento avversario (d6,e7,g7,h6). questa mossa dimostra come 9....c5 fosse una cattiva mossa per il Nero. paradossalmente la posizione del Nero sarebbe più solida se avesse saltato la nona mossa (quindi se avese ancora il pedone in c7).} Bg6 {attacca il forte cavallo in f5} 11. Nxe7+ {cambiare un cavallo per un alfiere è spesso una buona cosa, perchè la coppia di alfieri nel finale è superiore alla coppia di cavalli. è pur vero che qui il cavallo in f5 era molto forte strategicamente. ma va anche detto che il Nero minacciava comunque di cambiarlo catturando con l'alfiere g6, quindi tutto sommato questa presa di cavallo ci può stare. } Qxe7 12. Re1 Nc6 13. Nd5 {minaccia la Donna} Qd8 {di nuovo il Bianco ha posizionato un cavallo in una casa strategicamente importante e per il Nero sarà dura rimuoverlo (sempre a causa della mossa 9...c5, che ha reso debole la casa d5).} 14. Bg5 {inchioda il cavallo} Nb4 {il Nero reagisce cercando di cambiare il cavallo d5 o l'alfiere d3} 15. Bc4 {il Bianco vuole mantenere la coppia degli alfieri. Si poteva giocare anche 15.Nxf6 provocando una brutta impedonatura sull'arrocco del Nero  n.b. "impedonatura" significa due pedoni dello stesso schieramento uno davanti all'altro sulla stessa colonna. salvo rare eccezioni avere un impedonatura è una debolezza perchè risulta più difficile difendere tali pedoni dagli attacchi avversari, inoltre il pedone in coda è immobilizzato} Nbxd5 {rimuovendo il forte cavallo da d5} 16. Bxd5 Qb6 {libera il cavallo f6 dall'inchiodatura e minaccia il pedone in b2, nonchè lo scacco di scoperta con c4+} 17. b3 {difende il pedone, ma a mio avviso era preferibile prendere in f6 per rovinare la struttura pedonale avversaria} Nxd5 18. Qxd5 {come si può notare d5 è una casa dominata dal Bianco. ancora una dimostrazione di quanto 9....c5 sia stata una mossa negativa} Rae8 19. h3 Re5 {forchetta (minaccia sia donna d5 che alfiere in g5)} 20. Qd2 {l'unica scappatoia possibile. ma il Bianco ha rischiato.} Rxg5 {mossa dubbia. Il Nero sacrifica la qualità. forse una svista?  n.b. perdere o sacrificare la "qualità" vuol dire perdere o sacrificare la torre in cambio di un alfiere o un cavallo. si dice così perchè pur essendo invariato il numero di pezzi, il giocatore che ha ceduto la torre per un cavallo o alfiere ha un pezzo di qualità inferiore. altri modi di dire sono "pezzi pesanti" con cui si intende solitamente Donne o Torri, mentre "pezzi leggeri" con cui si intende Alfieri e Cavalli.} 21. Qxg5 f6 {con l'intenzione di attaccare la donna. in realtà indebolisce la struttura pedonale a difesa del Re perchè apre la diagonale a2-g8 a potenziali scacchi.} 22. Qd2 {mette al sicuro la donna. si poteva giocare anche 22.Qd5+} Re8 {occupa la colonna semi-aperta. (una colonna si dice aperta quando non vi sono più pedoni, semi-aperta quando vi sono solo pedoni avversari; spesso è strategicamente ottimale mettere le torri su colonne aperte, o, se non ce ne sono, su colonne semiaperte; da cui ne consegue che quella del Nero è una buona mossa; il Bianco invece al posto della dubbia mossa che sta per fare avrebbe dovuto occupare la colonna d con una torre)} 23. Re3 {poco chiara. era preferibile concentrare le forze sulla colonna semi-aperta (per il Bianco la colonna d) ad esempio con 23.Rad1. Questo avrebbe portato una batteria di pezzi contro il pedone d6 (debole) e avrebbe probabilmente costretto il Nero sulla difensiva.  n.b. si dice "batteria" quando due pezzi sono lungo la stessa colonna, traversa, o diagonale e insieme esercitano la minaccia lungo quella colonna, traversa o diagonale. una batteria di pezzi molto tipica è quella di avere, ad esempio usando il Bianco, l'alfiere in c2 e la donna in d3 minacciando il matto in h7.} f5 {attacca il pedone "e"} 24. c4 {mossa molto utile. il pedone c4 infatti non solo blocca l'avanzata di c5(con scacco di scoperta) ma immobilizza pure il pedone debole del nero d6. infatti quest'ultimo se ora venisse spinto verrebbe catturato da e4 o da c4. } fxe4 25. Qd5+ {questo scacco è inutile e dannoso. inutile perchè il Nero può difendersi contrattaccando (25...Bf7), dannoso perchè il Bianco perde l'occasione di ricatturare il pedone e4. era sufficiente giocare 25.fxe4.} Bf7 26. Qd2 Qc6 {e' il turno del Nero a perdere una chance di catturare un pedone. poteva infatti giocare 26....exf3 senza timore. se poi 27.Rxe8+, Bxe8 28.Qd5+,Bf7 29.Qxf3 e il Nero ha mangiato due pedoni il Bianco uno solo. forse il Nero avendo la qualità in meno, preferisce mantenere in vita la sua unica Torre.} 27. Rae1 {Il Bianco chiarisce il motivo della mossa 23.Re3: il suo scopo era raddoppiare le torri. Niente male. Peccato che nel tempo impiegato per farlo ha perso il pedone e4. } Bg6 {il Nero difende ulteriormente il pedone e4} 28. f4 {Il Bianco preferisce non mangiare e decide invece di spingere. mossa dubbia perchè consente al pedone e4 del Nero di diventare un pedone passato.  n.b. un pedone passato è un pedone che non ha nè un pedone avversario sulla propria colonna che possano ostacolarlo, nè pedoni avversari sulle colonne adiacenti alla propria che lo possano minacciare in caso di avanzata. se ben sostenuto un pedone passato può diventare un arma formidabile perchè minaccia di arrivare a promozione e già solo per questa minaccia costringe l'avversario a impiegare energie per fermarlo.} b6 {consolida il pedone c5} 29. g4 {minaccia f5} Bf7 {l'alfiere cerca maggiore spazio. come abbiamo visto, a causa della mossa 8...Bh5 questo alfiere non ha giocato molto (almeno fino ad ora)} 30. Qc2 {aggiunge un attaccante contro il pedone e4. Il Bianco ora ha tre attaccanti contro due difensori, se il Nero non interviene il pedone e4 cadrà} d5 {l'unica.} 31. f5 {mossa debole perchè consente al nero di creare un pedone passato in d4 con 31...d4! } g6 {ma il Nero preferisce attaccare il pedone f. } 32. fxg6 Bxg6 {dopo il cambio il Nero ha guadagnato spazio, ma ha reso meno sicuro il proprio Re} 33. cxd5 {Il Bianco finalmente decide di rimuovere il pedone d5 (che sarebbe potuto diventare pericoloso se spinto in avanti)} Qxd5 {dopo le ultime catture, il punto della situazione: Il Re del Bianco è abbastanza scoperto, ma per il momento i pezzi avversari non lo minacciano. Il Re del Nero è ancora più scoperto del collega avversario, ma nemmeno per lui al momento sono in arrivo minacce. Il Nero ha un punto di forza nel pedone passato e4, ma il Bianco lo controlla molto bene e ne impedisce l'avanzata. quindi la situazione per ora è quasi in perfetto in equilibrio, anche se potenzialmente le due Torri del Bianco fanno pensare che quest'ultimo alla fine possa prevalere.} 34. Rd1 {attacca la Donna ed occupa la colonna aperta} Qg5 {difende la Donna attaccando la torre indifesa} 35. Qc4+ Kg7 36. Rd7+ {lo scacco al Re è sempre una tentazione a cui è difficile resistere per qualsiasi giocatore} Kh6 37. Qc3 {terminati gli scacchi il Bianco difende la torre sotto minaccia} Re7 {per difendere il pedone a7} 38. Rxe7 Qxe7 {cambiare i pezzi conviene al Bianco perchè meno pezzi restano sulla scacchiera, più si fa sentire la differenza di qualità} 39. Qe1 {qui era interessante giocare 39.Qd2 (minacciando lo scacco di scoperta con 40.Rxe4+)} Qg5 {a difesa della casa h4} 40. Re2 {il Bianco permette al pedone di avanzare (ma se il Nero lo avanza il pedone cade)} c4 {cambiare i pedoni invece conviene a chi è in svantaggio di materiale quindi al Nero. infatti poichè quando si arriva nel finale anche un solo pedone può fare la differenza (attraverso la promozione), l'ideale per chi sta sotto di una qualità come il Nero, sarebbe eliminare tutti i pedoni dalla scacchiera (sia i suoi sia quelli del Bianco), in questo modo il Bianco ha meno opzioni per far valere la superiorità del suo materiale.} 41. bxc4 Qc5+ {Il Nero tenta di recupera il pedone appena offerto grazie allo scacco} 42. Re3 Qxc4 {con questa bella combinazione il Nero è riuscito nel suo intento di cambiare i pedoni} 43. Qh4+ {Il Bianco vede uno scacco e non indugia} Kg7 44. Qe7+ Kh6 {ora se il Bianco volesse ottenere la patta potrebbe provare a continuare a dare scacco (dopo il ripetersi per tre volte della stessa posizione sulla scacchiera, un giocatore può richiedere la patta ed ottenerla automaticamente perchè c'è una regola che lo consente)} 45. Qxa7 {Ma il Bianco vuole vincere e si va a prendere un pedone. attenzione a questo genere di mosse. Quando restano in campo le Donne e pochi pezzi, andare a prendere un pedone al bordo della scacchiera è molto pericoloso perchè così facendo mette la propria Donna in posizione defilata e lascia il dominio della scacchiera alla Donna avversaria che può approfittarne per fare danni molto gravi. Io ci ho perso un sacco di partite con questo genere di pedoni mangiati troppo frettolosamente} Qc1+ {la Donna nera ha campo libero e prova a fare male} 46. Kf2 {ma il Re bianco riesce per un pelo a difendere la sua amata Torre} Qd2+ 47. Re2 {l'unico modo per non perdere la Torre} Qd4+ 48. Re3 Kg5 {Il Nero va all'attacco col Re!!!} 49. Qe7+ {E la Donna bianca come per magia si sveglia dal pisolino e riapre le danze} Kf4 {il Re (insieme alla Donna) minaccia la Torre!} 50. Qe6 {la Donna bianca non si avvede del pericolo e passeggia spensieratamente al centro della scacchiera (questo errore decide la partita)} Qxe3+ {zàc} 51. Kg2 Qe2+ 52. Kg1 Kg3 {qui il Bianco poteva provare a resistere con qualche scacco, ma forse la delusione per aver perso la Torre è troppa...} 53. Kh1 {...e il Re bianco, molto nobilmente, decide di compiere harakiri.} Qh2# {Bella partita, molto combattuta. Il Bianco è stato in vantaggio per lunghi tratti ma nel finale il Nero è stato più tenace ed ha avuto la meglio.  Il Nero deve stare attento alle mosse che compromettono la struttura pedonale (9...c5) a mosse che tagliano i pezzi fuori dal gioco (8...Bh5) e a qualche svista (20...Rxg5) Il Bianco deve fare attenzione a non commettere errori quando si trova in vantaggio (vedi commenti alle mosse 25 e 50) e a concentrare le energie sui punti deboli dell'avversario (vedi commento alla mossa 23)} 