{
    "moves": {
        "1. d4 d5": "H\u00e4r t\u00e4nkte jag mig en klassisk Queen's gambit och var inst\u00e4lld p\u00e5 att m\u00f6ta 2 c4.",
        "2. e3": "Queen's pawn (D00), stonewall attack, ist\u00e4llet f\u00f6r Queen's gambit. Helt ny variant f\u00f6r mig, s\u00e5 jag fick t\u00e4nka sj\u00e4lv tidigt i detta parti.",
        "2... e6": "Bygger upp bondekedjan samtidigt som jag f\u00f6rsvarar d-bonden. Vanligaste svaret p\u00e5 stonewall attacken \u00e4r dock 2...Nf6, t\u00e4tt f\u00f6ljt av 2...Bf5 vars statistik \u00e4r till svarts f\u00f6rdel.",
        "3. Bd3": "Vit bryter mot grundregeln att S skall mobiliseras f\u00f6re L, men enligt statistiken \u00e4r 3.Bd3 till vits f\u00f6rdel i denna variation. Vanligaste draget \u00e4r dock 3.Nf3.",
        "3... Nf6": "H\u00e4r g\u00e5r jag spontant ut med kungsspringaren f\u00f6r att utveckla pj\u00e4serna normalt. Det visade sig vara det vanligaste svaret i denna variation, och statistiskt \u00e4r 3...Nf6 till vits f\u00f6rdel.",
        "4. Bd2": "H\u00e4r avviker vit fr\u00e5n stonewall attacken, d\u00e4r 4.Nf3 \u00e4r det vanligaste svaret i denna variation.",
        "4... Nc6": "H\u00e4r transponerar proffsen till 4...c5 och f\u00e5r ett siciliansktliknande parti, men jag valde den s\u00e4kra v\u00e4gen och utvecklade \u00e4nnu en springare.",
        "5. Nf3": "Vit g\u00f6r det mest l\u00e4mpliga draget, och f\u00e5r ut lite mer pj\u00e4ser. ",
        "5... Nb4": "H\u00e4r hade 5...Bd6 varit det lugnaste och mest l\u00e5ngsiktiga draget, men jag k\u00e4nde f\u00f6r att spela offensivt och utv\u00e4xla vits L.",
        "6. Bxb4": "Som v\u00e4ntat.",
        "6... Bxb4+": "H\u00e4r best\u00e4mmer jag mig f\u00f6r att \u00f6ppna upp spelet och gynna mina tv\u00e5 L framf\u00f6r vits tv\u00e5 S.",
        "7. c3": "En naturlig parering, \u00e4ven om 7.Nbd2 hade varit mer gynnsam f\u00f6r vits position. Nu f\u00e5r dock vit en stark bondestruktur.",
        "7... Bd6": "Retirerar till b\u00e4sta m\u00f6jliga position f\u00f6r L och beh\u00e5ller kontrollen \u00f6ver diagonalerna.",
        "8. c4": "Vit hoppas p\u00e5 att jag skall sl\u00e5 dxc4 f\u00f6r att d\u00e4rigenom kunna dominera centern b\u00e4ttre, och s\u00e5 h\u00e4r tidigt i ett parti hade jag nog inte f\u00f6rlorat s\u00e5 mycket p\u00e5 att ta c4-bonden.",
        "8... Ne4": "Men jag vill centralisera min S och utnyttja utposten, vilket hade straffat mig om vit spelat 9. c5. D\u00e5 hade vit f\u00e5tt \u00f6vertaget, s\u00e5 n\u00e4sta g\u00e5ng d\u00e5r jag t\u00e4nka p\u00e5 den h\u00e4r positionen. S\u00e4krast \u00e4r att sl\u00e5 8...dxc4 !",
        "9. cxd5": "Vit spelar enligt mina d\u00e5varande kalkyler och ger mig kontroll \u00f6ver centern n\u00e4r jag sl\u00e5r d-bonden.",
        "9... exd5": "Nu har jag godk\u00e4nd kontroll \u00f6ver min centerdel och jag \u00f6ppnar \u00e4ven upp f\u00f6r min ljusa L.",
        "10. Bxe4": "H\u00e4r sl\u00e4pper vit kontrollen \u00f6ver sin centerdel och till\u00e5ter mig att ta bef\u00e4let \u00f6ver hans mittregion.",
        "10... dxe4": "I det h\u00e4r l\u00e4get har f\u00f6rdelen sv\u00e4ngt \u00f6ver till mig, och vit har inga svar som kan v\u00e4nda partit i hans riktning.",
        "11. Nfd2": "Den minst d\u00e5liga pareringen vit kan g\u00f6ra, men jag leder med -0,49.",
        "11... Bf5": "H\u00e4r tycker experten att jag skulle g\u00e5tt ut med Qg5 och ta initiativ, men jag ville forts\u00e4tta utvecklingen av pj\u00e4serna i lugnare tempo. Kontrollen \u00f6ver 5:e raden med Q hade nog varit strategiskt bra, och jag hade \u00e4ven kunnat sabba vits rockad med Qxg2.",
        "12. Nc3": "Vits b\u00e4sta svar, och han \u00e4r snart klar med utvecklingen av sina pj\u00e4ser.",
        "12... c6": "H\u00e4r hade jag en tanke att blockera b5 f\u00f6r vits S, men f\u00f6rbis\u00e5g att min bonde p\u00e5 e4 endast \u00e4r f\u00f6rsvarad av min L; medan vit hotar med b\u00e4gge sina S att ta sig fram den v\u00e4gen. Experten anser d\u00e4rf\u00f6r att jag borde f\u00f6rsvarat e4 med 12...Qe7.\n\nExperten ser detta drag som ett misstag och ger vit +0,53.",
        "13. Ncxe4": "Vit utnyttjar mycket riktigt svagheten p\u00e5 e4, och nu har vit \u00f6vertaget i partit.",
        "13... Bb4": "Ett tappert f\u00f6rs\u00f6k att undvika utv\u00e4xling av min L, eftersom jag planerat ett slutspel med l\u00f6parna som huvudakt\u00f6rer.",
        "14. Qf3": "Vit tar kommandot \u00f6ver Kungssidan, och experten anser att jag borde r\u00e4dda min L genom att retirera med Be6; men jag v\u00e4ljet att f\u00f6rsvara den  (och positionen) ist\u00e4llet.",
        "14... Qd7": "H\u00e4r v\u00e4ntar jag mig rockad p\u00e5 Kungssidan, och jag \u00e4r beredd att g\u00f6ra detsamma snart.",
        "15. O-O-O": "Vit g\u00f6r en skum Damsidesrockad, och den ser inte ut att vara till vits f\u00f6rdel. Nu st\u00e5r hans Kung svagt placerad l\u00e4ngs c-filen, och det ska vi utnyttja ;-)",
        "15... O-O": "Experten tycker att jag skulle varit mer offensiv och spelat Bg4, men jag ans\u00e5g rockaden l\u00e4mplig just nu; och jag vill f\u00e5 fart p\u00e5 mina torn.",
        "16. Nc4": "H\u00e4r sl\u00e4pper vit det dubbla f\u00f6rsvaret av e4, och svart skulle l\u00e4tt kunna utnyttja \u00f6vertaget genom 16...Qe6; attackerandes b\u00e4gge springarna samtidigt. Datorn bed\u00f6mer det som ett grovt misstag av vit och st\u00e4llningen \u00e4r -1,72.",
        "16... Bxe4": "H\u00e4r har jag f\u00f6r br\u00e5ttom, och missar att utnyttja positionen till min f\u00f6rdel. Men jag \u00e4r inst\u00e4lld p\u00e5 att f\u00e5 ig\u00e5ng mina torn, och det f\u00e5r jag genom den kommande utv\u00e4xlingen. Enligt datoranalysen var det h\u00e4r mitt fr\u00e4msta misstag, men positionen st\u00e5r endast i +0,46.\n\nB\u00e4ttre hade varit 16...Qe6 !",
        "17. Qxe4": "Sj\u00e4lvklart, och jag f\u00e5r snart ut mina torn.",
        "17... Rfe8": "F\u00e5 f\u00f6rdelar egentligen med denna attack, f\u00f6rutom att jag mobiliserar mitt torn p\u00e5 en halv\u00f6ppen fil. Experten h\u00e5ller med om att det \u00e4nd\u00e5 \u00e4r mitt b\u00e4sta drag i det h\u00e4r l\u00e4get. +0,36",
        "18. Qf4": "Vit siktar in sig mot min svaga f7-bonde, och hans S ser ut att vara sugen p\u00e5 att g\u00e5 till e5 f\u00f6r att skr\u00e4mma min D.",
        "18... f6": "Bevakar e5 fr\u00e5n ev trix fr\u00e5n vits S, och ger samtidigt min D lite mer r\u00f6rlighet.",
        "19. a3": "Vit jagar iv\u00e4g min L.",
        "19... Bf8": "Den b\u00e4sta rutan att fly till, s\u00e5 att jag inte blockerar min D och mitt T. ",
        "20. e4": "Vit \u00e4r p\u00e5 offensiven och har ett l\u00e4tt \u00f6vertag, men jag ser en svag S som kan angripas.",
        "20... b5": "Skjuter \u00e4ven fram min position och skapar mer r\u00f6rlighet.",
        "21. Ne3": "Vits position \u00e4r f\u00f6rsvagad och jag kan b\u00f6rja ta initiativ igen.",
        "21... Bd6": "Aktiverar min L med en attack och er\u00f6vrar mer mark.",
        "22. Qg4": "Vit best\u00e4mmer sig f\u00f6r att utv\u00e4xla damer, och det st\u00e4rker min position ytterligare. Experten bed\u00f6mer det som ett grovt misstag av vit och ger svart -1,17. B\u00e4ttre hade varit om vit parerat med 22.Qf3",
        "22... Qxg4 23. Nxg4 Rxe4": "Tvekl\u00f6st det b\u00e4sta draget i det h\u00e4r l\u00e4get, och min position \u00e4r rej\u00e4lt st\u00e4rkt. Nu kan jag snart aktivera mitt andra torn och b\u00f6rja angripa vits Kung.",
        "24. f3": "B\u00e4ttre hade varit om vit parerat med 24. Ne3, s\u00e5 hade han \u00e4ven blockerat mitt torns framfart l\u00e4ngs e-filen.",
        "24... Re2": "Sj\u00e4lvklart, och nu pl\u00f6tsligt har jag s\u00e5v\u00e4l initiativet och det positionella \u00f6vertaget.",
        "25. d5": "Vit hoppas p\u00e5 en utv\u00e4xling av b\u00f6nder s\u00e5 att han ocks\u00e5 skall f\u00e5 upp sitt torn. Det blir inget med den saken !",
        "25... c5": "En snygg bypass till c5, och vits bonde p\u00e5 d4 ser pl\u00f6tsligt meningsl\u00f6st placerad ut. Skall han kunna promovera den fram\u00f6ver, och l\u00e4r han hinna det innan jag b\u00f6rjar v\u00e4va mitt mattn\u00e4t ? - Knappast !",
        "26. Rhe1": "Vit hotar \u00e5nyo att komma upp med sin torn, men jag beh\u00e5ller isen i magen och undviker ett \u00f6verl\u00e4mnande av e-filen.",
        "26... Rae8": "Vill han utv\u00e4xla torn, s\u00e5 f\u00e5r det ske p\u00e5 e2.",
        "27. Ref1": "En skum reaktion av vit, och f\u00f6ga produktiv. En utv\u00e4xling av torn hade varit b\u00e4ttre f\u00f6r hans del,men jag tackar och tar emot.",
        "27... Rxg2": "Upprensning av kanonmaten.",
        "28. Rfe1": "Vit f\u00f6rlorar mer och mer tempo, och det \u00e4r dags att f\u00f6rflytta striden till vits planhalva.",
        "28... Ree2": "Det starkaste draget, och \u00e4ven om vit utv\u00e4xlar torn s\u00e5 beh\u00e5ller jag kontrollen \u00f6ver 7:e raden.",
        "29. Ne3": "Vit sl\u00e4pper f\u00f6rsvaret av h2-bonden. Datorn bed\u00f6mer det som ett grovt misstag av vit och analyspo\u00e4ngen ger -6,21. Ett enormt \u00f6vertag f\u00f6r svart.",
        "29... Rgxh2": "V\u00e4ck med den. Fast datorn ger mig en stor po\u00e4ngf\u00f6rlust f\u00f6r denna girighet, och nu st\u00e5r det -2,81. Ett rej\u00e4lt \u00f6vertag \u00e4nd\u00e5, s\u00e5 det f\u00e5r vara godk\u00e4nt.",
        "30. Nf5": "Vit hoppas f\u00f6rg\u00e4ves p\u00e5 att han skall kunna f\u00f6rhindra min L fr\u00e5n att g\u00e5 in i striden. Datorn ser en matt i 8 drag enligt: 30... Bf4+ 31.Rd2 Rxe1+ 32.Kc2 Rxd2+ 33.Kc3 Rc1+ 34.Kb3 Be5 35.Ne7+ Kf7 36.a4 Rxb2+ 37.Ka3 b4# 0-1",
        "30... Bf4+": "Slutstriden tar fart, och det h\u00e4r var precis r\u00e4tt l\u00e4ge att ge den efterl\u00e4ngate schacken med l\u00f6paren. Vits underg\u00e5ng \u00e4r snar.\n",
        "31. Kb1": "Vits enda flyktruta. Han g\u00e5r in i en matt p\u00e5 3 drag, d\u00e4r en parering med Rd2 hade f\u00f6rl\u00e4ngt pl\u00e5gan lite till.",
        "31... Rexb2+": "Nu \u00e4r det matt i tv\u00e5 drag.",
        "32. Ka1 Rba2+ 33. Kb1 Rhb2#": "D\u00e4r satt den. En sk\u00f6n seger seger efter en ganska j\u00e4mn kamp."
    },
    "url": "https://gameknot.com/annotation.pl/lets-play-chess?gm=42689",
    "gameName": "Let's play chess",
    "players": "tex6 (1259) vs. highlandt (1200)",
    "opening": "Queen's pawn (D00), stonewall attack"
}